====== Naalin  ka ula-ula ni Hisus ======



{{https://api.unfoldingword.org/obs/jpg/1/en/360px/obs-en-36-01.jpg}}

Sabeka ne aldew, miglalahan din ka tatelu ne hibateen din ne ensi, Pidru,Santiyagu wey si Huwan, (Kene ne si Huwan ne talagbawutismu.) Ne eggendiye si kandan te bubungan eyew te peg-ampu.



{{https://api.unfoldingword.org/obs/jpg/1/en/360px/obs-en-36-02.jpg}}

Tediyad-e si kandan, mig-ampue si Hisus, ne dutu naalin-e ka ulaula rin wey migsiha iling te aldew,wey miglayag te kaangkag  ka kumbale din,



{{https://api.unfoldingword.org/obs/jpg/1/en/360px/obs-en-36-03.jpg}}

Nataman, nakita ran e si Muysis wey ka prupita ne si Ilyas. Ne neneuyag ka seini ne me etew seled te pila ne me gatus ne me leg-un ka miglihad te ware neyitabu seini. Migpakiglalag sikandan ki Hisus meyitenged te kamatayen din ne mahaan e egkeyitabu diye te Hirusalim.



{{https://api.unfoldingword.org/obs/jpg/1/en/360px/obs-en-36-04.jpg}}

Ne taheed te migpakiglalag si Muysis wey si Ilyas ki Hisus, migkahiyan e ni Pidru si Hisus, "Talagpanulu, meupiya te kayi ki kuntee. Eggimu key te tatelu ne leeb; sabeka ka keykew, sabeka ka ki Muwisis, wey sabeka ka ki Ilyas." Piru ware nakataha si Pidru te inlalag din.



{{https://api.unfoldingword.org/obs/jpg/1/en/360px/obs-en-36-05.jpg}}

Ne taheed te eglalag si Pidru, duen e migginguma ne malayag ne gapun ne miglingut kandan, wey duen e laheng ne migkahi, "Seini ka inggeyinawaan ku ne anak ku. Ingkahale ku sikandin. Pamineha niyu sikandin." Ne naaldek e ka tatelu ne me hibateen, wey miglangkeb e sikandan.



{{https://api.unfoldingword.org/obs/jpg/1/en/360px/obs-en-36-06.jpg}}

Ne miggen-genan e sikandan ni Hisus te migkahi, "Kene kew kaaldek. Sasindeg kew e." Te impanlangas-langas sikandan, si Hisus naan de iya ka nakita ran.



{{https://api.unfoldingword.org/obs/jpg/1/en/360px/obs-en-36-07.jpg}}

Ne migpatupang e sikandan duma ki Hisus puun te bubungan. Ne migkahiyan e ni Hisus ka me hibateen din, "Kene niyu pa lalahi ka minsan hentew meyitenged te neyitabu kayi. Mahaan ad egpatey wey egkataman ne egkeuyag e red man-e. Ne pegkapenga due, egkaayun kew e ne egpangguhud te me etew."



// Ka guhuren puun te Bibliya: Matiyu 17:1-9; Markus 9:8; Lukas 9:28-36 //