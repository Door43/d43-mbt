====== F>Ka Pegsipuk Te Weyig ======



{{https://api.unfoldingword.org/obs/jpg/1/en/360px/obs-en-03-01.jpg}}

Peglihad te me leg-un, masulug e ka me etew ne mig-ugpe te kalibutan. Ne amane e ne makasesale wey mabbulut sikandan. Amane en dereeti ka intiru ne kalibutan, sikan naa ka nakasuman-suman e ka Manama ne egdereetan seini pinaahi te pegpasipuk te dahat.



{{https://api.unfoldingword.org/obs/jpg/1/en/360px/obs-en-03-02.jpg}}

Piru migpangabangan mule si Nuwi te Manama. Matareng sikandin ne etew ne mig-ugpe duma te me etew ne mareet se hinimuwan. Ne migkahiyan te Manama si Nuwi meyitenged te pegpasipuk din te dahat. Ne impeyimu rin e si Nuwi te bubuyahen ne arka.



{{https://api.unfoldingword.org/obs/jpg/1/en/360px/obs-en-03-03.jpg}}

Ne impeyimu te Manama si Nuwi te arka ne mahatus wey hep-at ne pulu ne mitrus se kalayat, daruwa ne pulu wey tatelu ne mitrus se kaluag, wey sapulu wey tatelu wey liware ne mitrus se katikang. Kayu ka impahamit te Manama te eggimu te arka, wey igpatatelu rin seini ne andana ne due masulug ne sinabeng, due atep, wey me bintana. Ne diye eg-ugpe si Nuwi, ka pamilya rin, wey ka langun ne kalasi te me mananap te timpu te pegsipuk te dahat.



{{https://api.unfoldingword.org/obs/jpg/1/en/360px/obs-en-03-04.jpg}}

Intuman ni Nuwi ka Manama. Ne inggimu en iya sikandin te arka duma te tatelu ne anak din ne me lukes iling te inlalag te Manama kandan. Inggingumaan sikandan te susuluhi ne leg-un ka migpangimu te arka su amana seini ne bubuyahen. Ne impanpanayan ni Nuwi ka me etew te pegsipuk te dahat ne egginguma, wey migkahiyan din sikandan ne eglibed te Manama. Piru ware migpalintutuu sikandan ki Nuwi.



{{https://api.unfoldingword.org/obs/jpg/1/en/360px/obs-en-03-05.jpg}}

Ne insuhu man-e te Manama si Nuwi wey ka pamilya rin ne eglilimud te pegkeen dan wey te me mananap. Ne te naandam e ka langun, migkahiyan e te Manama si Nuwi, ka asawa rin, ka tatelun ne me anak din ne lukes duma te me asawa ran te egpaseleren e sikandan diye te arka. Walu ran ne etawan langun.



{{https://api.unfoldingword.org/obs/jpg/1/en/360px/obs-en-03-06.jpg}}

Ne impeuyan ka Manama te lukes wey beyan ne me mananap wey me bayaku diye ki Nuwi eyew egpakaseled sikandan diye te arka, eyew kene dan egkamune te pegsipuk te dahat. Ne impeuyan man-e ka Manama te pitu ne lunggunan te langun ne kalasi te mananap ne egkaayun ne igpanubad. Te diyad sikandan langun te arka, inlekeban e te Manama ka gumawan.



{{https://api.unfoldingword.org/obs/jpg/1/en/360px/obs-en-03-07.jpg}}

Nataman, migbunsud e mig-uran. Ne mig-uran en iya migpanaman-taman seled te hep-at ne pulu ne aldew wey marusilem. Ne warad iya mig-engked ka uran, wey egmanlepew e ka weyig puun diye te diralem te tane. Ne nalapey e te weyig ka intiru ne kalibutan, wey ka langun kayi minsan ka titikangi ne me bubungan.



{{https://api.unfoldingword.org/obs/jpg/1/en/360px/obs-en-03-08.jpg}}

Ne nenapatey e ka langun ne mig-ugpe diye te mammra ne tane, angin e te me etew wey me mananap ne diye te seled te arka. Ne mig-antew e te weyig ka arka wey ware nenallened ka langun ne diye te seled.



{{https://api.unfoldingword.org/obs/jpg/1/en/360px/obs-en-03-09.jpg}}

Engkeyi te mig-engked e ka uran, mig-antew-antew naan de ka arka diye te weyig seled te lalimma ne bulan. Ne te seini te timpu, migpahanad-ganad e migtigkus ka weyig. Nataman, nakasanlad e ka arka diye te dibabew te bubungan. Piru nalapey pad te weyig ka kalibutan. Peglihad te tatelu pad man-e ne bulan, egkengakite en ubag ka me pulu te me bubungan.



{{https://api.unfoldingword.org/obs/jpg/1/en/360px/obs-en-03-10.jpg}}

Peglihad pad man-e te hep-at ne pulu ne aldew, impalihawang e ni Nuwi ka bayaku ne migngaranan te uwak eyew egpitew ke migtigkus naan e ka weyig. Ne miglayang-layang ka uwak ka egpamitew te mammara ne tane, piru ware nakita rin.



{{https://api.unfoldingword.org/obs/jpg/1/en/360px/obs-en-03-11.jpg}}

Nataman, migpalihawang e man-e si Nuwi te bayaku ne migngaranan te selepati. Piru ware ded degma nakita rin ne mammara ne tane, sikan naa ka inlibed e sikandin diye ki Nuwi. Peglihad te sengesimana, impalihawang din e man-e ka selepati, wey miglibed seini ne migbange te sugpang te kayu ne ulibu! Migtigkus e ka weyig, wey egpanubu e man-e ka me pinamula!



{{https://api.unfoldingword.org/obs/jpg/1/en/360px/obs-en-03-12.jpg}}

Ne migtetahad pad man e si Nuwi  te sengesimana, wey impalihawang din e man-e ka selepati. Ne kuntee, nakakite e ka selepati te eg-ugpaan din wey ware din e miglibed su egtigkus en iya ka weyig!



{{https://api.unfoldingword.org/obs/jpg/1/en/360px/obs-en-03-13.jpg}}

Peglihad te daruwa ne bulan, migkahi e ka Manama ki Nuwi, "Egkaayun kad wey ka pamilya nu ne eglihawang te arka wey ka me mananap. Buhal-buhal kew wey empeta niyu ka kalibutan." Ne miglahawang en iya sikandan te arka.



{{https://api.unfoldingword.org/obs/jpg/1/en/360px/obs-en-03-14.jpg}}

Te nakalihawang e si Nuwi te arka, migpangimu e sikandin te altar wey impanubad din e ka duma te tagse mananap ne egkaayun ne igpanubad. Ne nahale ka manama te impanubad ni Nuwi, wey impanalanginan din sikandin wey ka pamilya rin.



{{https://api.unfoldingword.org/obs/jpg/1/en/360px/obs-en-03-15.jpg}}

God said, “I promise I will never again curse the ground because of the evil things that people do, or destroy the world by causing a flood, even though people are sinful from the time they are children.”



{{https://api.unfoldingword.org/obs/jpg/1/en/360px/obs-en-03-16.jpg}}

God then made the first rainbow as a sign of his promise. Every time the rainbow appeared in the sky, God would remember what he promised and so would his people.



// Ka Guhuren Puun Te Bibliya:Hinisis 6-8 //