====== Ka peglihad te Panisingan ======



{{https://api.unfoldingword.org/obs/jpg/1/en/360px/obs-en-11-01.jpg}}

Impanpanayan te Manama si Paraun ne emun ke kene din igpalihawang ka me matig-Israil, egpangimatayan din ka langun ne panganey ne lukes wey me ayam diye te intiru Ihiptu. Ne ware ded iya man-e migpalintutuu wey migtuman te Manama si Paraun te pegkarineg din due.



{{https://api.unfoldingword.org/obs/jpg/1/en/360px/obs-en-11-02.jpg}}

Ne impanulu te Manama ka langun ne migpalintutuu kandin eyew egkaluwas ka me panganey ran. Keilangan ne eg-alam ka tagsa pamilya te tetelesi ne nati te karniru wey eggimatayan dan seini.



{{https://api.unfoldingword.org/obs/jpg/1/en/360px/obs-en-11-03.jpg}}

Ne ingkahiyan te Manama ka me matig-Israil te egpalingutan egbuliti ka gumawan dan te langesa te nati te karniru. Ne igpatuug wey egparagdahawan e igpasere kandan ka ngalap te paan ne ware patubu. Impepangandam din e man-e sikandan ne eg-awe puun te Ihiptu ke migkeen sikandan dutu.



{{https://api.unfoldingword.org/obs/jpg/1/en/360px/obs-en-11-04.jpg}}

Ne inggimu en iya te me matig-Israil ka langun ne insuhu te Manama kandan. Engkayi te egliware e te marusilem, miggendiyad ka Manama te intiru Ihiptu ka egpangimatey te langun ne panganey ne lukes.



{{https://api.unfoldingword.org/obs/jpg/1/en/360px/obs-en-11-05.jpg}}

Ne nabulitan en iya te langesa ka langun ne gumawan te baley te me matig-Israil. Purisu inliharan de seeye te Manama. Ne warad iya namenu ka langun diye te seled tenged te langesa te nati te karniru.



{{https://api.unfoldingword.org/obs/jpg/1/en/360px/obs-en-11-06.jpg}}

Piru ware migpalintutuu wey ke migtuman naa te me suhu te Manama ka me matig-Ihiptu. Purisu ware lihari re te Manama ka me baley ran, impangimatayan din pad iya man-e ka langun ne panganey ran ne lukes.



{{https://api.unfoldingword.org/obs/jpg/1/en/360px/obs-en-11-07.jpg}}

Impamatey ka langun ne panganey ne anak ne lukes te me matig-Ihiptu, puun de iya te panganey ne me anak te nenapirisu peendiye te panganey ne lukes ni Paraun. Ne impaninehew wey impanguleyi e ka masulug ne etew diye te Ihiptu tenged te en-enengan ne peglungku dan.



{{https://api.unfoldingword.org/obs/jpg/1/en/360px/obs-en-11-08.jpg}}

Te sikan ded ne marusilem, impeumew e ni Paraun si Muwisis wey si Aarun wey ingkahiyan din sikandan, "Dumaa niyud ka me matig-Israil wey dagdahew kew e awe kayi te Ihiptu!" Ne indelrel e degma dagdahawi te me matig-Ihiptu ka me matig-Israil.



// Ka guhuren te Bibliya puun te Iksudus 11:1-12:32 //