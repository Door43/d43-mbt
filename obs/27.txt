====== F>27.Ka Guhuren te meupiya etew ne matig Samariya. ======



{{https://api.unfoldingword.org/obs/jpg/1/en/360px/obs-en-27-01.jpg}}

One day, an expert in the Jewish law came to Jesus to test him, saying, “Teacher, what must I do to inherit eternal life?” Jesus answered, “What is written in God’s law?”



{{https://api.unfoldingword.org/obs/jpg/1/en/360px/obs-en-27-02.jpg}}

Ne migtabak ka etew ne migkahi, "Geyinawei nu ka Magbebaye ne Manama nu te intiru ne pusung nu, umul nu, keseg nu, wey suman-suman nu, wey geyinawei nu ka sumbaley nu iling te peggeyinawa nu te pegkeetew nu." Ne migtabak si Hisus ka migkahi, "Malehet iya! Himuwa nu sika wey egkeuyag ka."



{{https://api.unfoldingword.org/obs/jpg/1/en/360px/obs-en-27-03.jpg}}

Piru igkeupii te mangateu ne etew ne egpamalehetan ne matareng sikandin. Purisu, mig-inse e sikandin ka migkahi, "Hentew naa ka sumbaley ku?"



{{https://api.unfoldingword.org/obs/jpg/1/en/360px/obs-en-27-04.jpg}}

Ne intabak e ni Hisus ka mangateu te balaud pinaahi te guhuren ne miggenendue, "Due sabeka ne Hudiyu ne migtupang puun te Hirusalim peendiye te Hiriku."



{{https://api.unfoldingword.org/obs/jpg/1/en/360px/obs-en-27-05.jpg}}

Te sasangan pad sikandin ne eggipanew, mig-atangan e sikandin te me tulisan. Ne sahuhune ne in-ahew ran e ka langun ne me inuyanan din, wey ingguhumian dan pad man-e sikandin taman te hapit din e perem egpatey. Ne namallahuy e sikandan."



{{https://api.unfoldingword.org/obs/jpg/1/en/360px/obs-en-27-06.jpg}}

Ne te ware naluhey, duen e Hudiyu ne talagpanubad ne miglihad. Te pegkakita te talagpanubad te etew ne intulisan wey inggumian, migsuwey e sikandin diye te lein ne dalan, wey ware din en iya bulihi ka etew. Ne migpabulus e sikandin ka miggipanew."



{{https://api.unfoldingword.org/obs/jpg/1/en/360px/obs-en-27-07.jpg}}

Te ware naluhey, duen e man-e Libita ne miglihad. (Ka me Libita, tribu te me Hudiyu ne talagbulig te me talagpanubad diye te timplu.) Ne migsuwey red degma ka Libita diye te lein ne dalan, wey ware din en iya bulihi ka etew ne intulisan wey inggumian."



{{https://api.unfoldingword.org/obs/jpg/1/en/360px/obs-en-27-08.jpg}}

Nataman duen e matig-Samarya ne miglihad. (Ka me matig-Samarya, kabuhalan te me Hudiyu ne nakaasawa te me etew ne migpuun te duma ne me nasud. Egmeg-eg-ehetey ka me matig-Samarya wey ka me Hudiyu.) Piru te pegkakita te matig-Samarya te Hudiyu, neyimenawan e amana sikandin, wey imbulihan din e ka Hudiyu, imbagkesan din e ka me pali din."



{{https://api.unfoldingword.org/obs/jpg/1/en/360px/obs-en-27-09.jpg}}

"Ne inggenat e te matig-Samarya ka etew wey impeuntud din e te asnu rin. Ne in-uyan din e ka etew diye te baley ne arananan wey intanggu rin e sikandin."



{{https://api.unfoldingword.org/obs/jpg/1/en/360px/obs-en-27-10.jpg}}

Te napawe e, egpabulus e ka matig-Samarya ne eggipanew. Purisu, imbehayan din e te selepi ka talagtameng te arananan wey ingkahiyan din sikandin, "Tangguwa nu sikandin. Ne egbayaran ku re sikeykew ke dakel pad kayi ka egkahastu nu ne selepi ke eglibed ad.' "



{{https://api.unfoldingword.org/obs/jpg/1/en/360px/obs-en-27-11.jpg}}

Nataman in-insaan e ni Hisus ka mangngateu te balaud te migkahi, "Na, nekey te suman-suman nu? Hendei te tatelu ne etew ka sumbaley te etew intulisan wey inggumian pad man-e?" Ne migtabak sikandin ka migkahi, "Seeye se etew ne neyid-u kandin." Ne ingkahiyan e sikandin ni Hisus, "Na, hipanew kad wey himuwa nu ka iling te inggimu rin."



// A Bible story from: Luke 10:25-37 //