====== F>31Mighipanew si Hisus diye te dibabew te Weyig ======



{{https://api.unfoldingword.org/obs/jpg/1/en/360px/obs-en-31-01.jpg}}

Ne pegkapenga dutu ipeuntud e ni Hisus ka me hibateen din diye te balangey wey inpewun a rin e sikandan palapasa diye te deyipag te lanew.
Te impakapeyipanew e ni Hisus si kandan,migtakereg e degma si kandin diye te bubungan eyew egpaka ampu.



{{https://api.unfoldingword.org/obs/jpg/1/en/360px/obs-en-31-02.jpg}}

Te seeye ne timpu,



{{https://api.unfoldingword.org/obs/jpg/1/en/360px/obs-en-31-03.jpg}}

Nataman, nekeimpus e si Hisus ka mig-ampu wey migsundul e sikandin te me hibateen din. Ne miggipanew e sikandin diye te weyig ka miglapas te lanew peendiye te balangey ran!



{{https://api.unfoldingword.org/obs/jpg/1/en/360px/obs-en-31-04.jpg}}

Ne nenaaldek e ka me hibateen te pegkakita ran ki Hisus, tenged su kahiyen dan ne nakakita sikandan te busew. Piru nakataha si Hisus te naaldek sikandan. Purisu in-umew rin e sikandan te migkahi, "Kene kew kaaldek su sikeddiey seini!"



{{https://api.unfoldingword.org/obs/jpg/1/en/360px/obs-en-31-05.jpg}}

Ne migkahi e si Pidru ki Hisus, "Ahalen, emun ke sikeykew sika, suhua a nikeykew ne egdugpu keykew due te weyig." Ne migkahi e si Hisus, "Hendini kad!"



{{https://api.unfoldingword.org/obs/jpg/1/en/360px/obs-en-31-06.jpg}}

Purisu impamaneug en iya si Pidru te balangey wey migdugpu e sikandin ki Hisus diye te dibabew te weyig. Piru te kapapila pad iya nakasikal si Pidru, warad migtengteng sikandin ki Hisus su naakasil-ap e sikandin te me bunlud ne wey neheram din e ka manekal ne kalamag.



{{https://api.unfoldingword.org/obs/jpg/1/en/360px/obs-en-31-07.jpg}}

Ne naaldek e si Pidru wey migtanled e sikandin diye te weyig, wey migkuleyi e sikandin ka migkahi, "Ahalen, luwasa a ubag!" Ne sahuhune ne intinawe wey nahen-genan e sikandin ni Hisus. Ne migkahiyan e ni Hisus si Pidru, "Amana ne deisek ka pegpalintutuu nu! Mania te migduwa-ruwa ka?"



{{https://api.unfoldingword.org/obs/jpg/1/en/360px/obs-en-31-08.jpg}}

Te nekeuntud e si Hisus wey si Pidru te balangey, sahuhune ne in-engked e ka kalamag wey malengen e degma ka weyig. Ne nenatanengan e ka langun ne me hibateen, wey insimba ran e si Hisus te migkahi, "Malehet iya ne sikeykew ka Anak te Manama!"



// Ka guhuren ne eg puun te Bibliya: Matiyu 14:22-33; Markus 6:45-52; Huwan 6:16-21 //