====== F>MUWISIS ======



{{https://api.unfoldingword.org/obs/jpg/1/en/360px/obs-en-09-01.jpg}}

Te impatey e si Husi, diyad in-ugpe te Ihiptu ka me kabuhalan din. Ne migpabulus sikandan wey ka me kabuhalan dan ne mig-ugpe diye seled te susuluhi ne leg-un, wey nabuhal-buhal e sikandan. Migngaranan sikandan te me "Israilita."



{{https://api.unfoldingword.org/obs/jpg/1/en/360px/obs-en-09-02.jpg}}

Peglihad te me mahatus ne leg-un, nabuhal-buhal e ka me matig-Israil. Ne nalingawan e te me matig-Ihiptu si Husi wey ka langun ne neyimu rin te migbulig kandan. Egkengaaldek e sikandan te me matig-Israil tenged su masulug dan e amana. Purisu impeuripen e ni Paraun ne Hari te Ihiptu ka me matig-Israil diye te me matig-Ihiptu.



{{https://api.unfoldingword.org/obs/jpg/1/en/360px/obs-en-09-03.jpg}}

Ne impehes te me matig-Ihiptu ka me matig-Israil te egpangimu te masulug ne me baley wey minsan ka intiru ne me siyudad. Ne amana neyirapi sikandan te leleheni ne trabahu ran. Piru impanalanginan sikandan te Manama, wey migmasulug pad iya man e ka me anak dan.



{{https://api.unfoldingword.org/obs/jpg/1/en/360px/obs-en-09-04.jpg}}

Ne nakita ni Paraun ne egmasulug e ka me anak te me matig-Israil. Purisu insuhu din e ka me suluhuanen din te peggimatey te me anak te me matig-Israil ne lukes pinaahi te pegdegpak kandan diye te Weyig ne Nilu.



{{https://api.unfoldingword.org/obs/jpg/1/en/360px/obs-en-09-05.jpg}}

Ne due matig-Israil ne malitan ne inlesutan te lukes. Inheles din wey te asawa rin ka bate taman te egkeyimu ran.



{{https://api.unfoldingword.org/obs/jpg/1/en/360px/obs-en-09-06.jpg}}

Ne engkayi te warad egkeelesan dan te bate, intahu dan e sikandin diye te baskit wey impaantey ran e diye te ilis te Weyig te Nilu dapit te tibehawen eyew kene sikandin egkeyimatayan. Ne in-antayap pad te kakey ke nekey ka egkeyitabu te bate.



{{https://api.unfoldingword.org/obs/jpg/1/en/360px/obs-en-09-07.jpg}}

Nataman, nakite e te anak ni Paraun ka baskit wey intengtengan din e ka seled. Te nakita rin e ka bate, inlitan din e seini wey in-isip din e ne anak. Ne migkuwe e sikandin te matig-Israil ne malitan eyew egtanggu te bate. Piru ware sikandin nakataha ne seeye bes ka malehet ne iney te bate. Engkeyi te nalutas e ka bate, inlibed din e ka bate diye te Prinsisa ne anak ni Paraun. Ka Prinsisa ka migngaran te bate ki Muwisis.



{{https://api.unfoldingword.org/obs/jpg/1/en/360px/obs-en-09-08.jpg}}

Sabeka ne aldew, te migdakel e si Muwisis, nakakite e sikandin te Ihiptuhanen ne egpanlampes te uripen ne matig-Israil. Ne imbulihan e ni  Muwisis ka duma rin ne matih-Israil.



{{https://api.unfoldingword.org/obs/jpg/1/en/360px/obs-en-09-09.jpg}}

Ne kahiyen ni Muwisis ne ware nakakita kandin sikan naa ka inggimatayan din e ka Ihiptuhanen wey inlebeng din e. Piru duen bes mule nakakita te inggimu ni Muwisis.



{{https://api.unfoldingword.org/obs/jpg/1/en/360px/obs-en-09-10.jpg}}

Te natahaan e ni Paraun ka inggimu ni Muwisis, eggimatayan din e perem sikandin. Piru nakapallahuy si Muwisis puun te Ihiptu peendiye te disirtu eyew egpakapariyu sikandin te me sundalu ni Paraun.



{{https://api.unfoldingword.org/obs/jpg/1/en/360px/obs-en-09-11.jpg}}

Ne neyimu e ne talagtameng te karniru si Muwisis diye te disirtu, diye te mariyu te Ihiptu. Nataman, nakaasawe e sikandin diye wey nakaanak sikandan te daruwa ne lukes.



{{https://api.unfoldingword.org/obs/jpg/1/en/360px/obs-en-09-12.jpg}}

Sabeka ne aldew, taheed te egtanggu si Muwisis te me karniru rin, migkite e sikandin te deisek ne kayu ne egkasilaban. Piru ware seeye natutung. Ne imparaniyan e seeye ni Muwisis eyew egkaay-ay-ayaran din te egpitew. Te egparaniyan din e seeye, narineg din e ka Manama ne migkahi, "Muwisis, luunga nu ka me sandalyas nu. Kayi ka kuntee te matulus ne tane."



{{https://api.unfoldingword.org/obs/jpg/1/en/360px/obs-en-09-13.jpg}}

Ne migkahi e man-e ka Manama, "Nakita kud ka peg-antus te me keet-etawan ku.



{{https://api.unfoldingword.org/obs/jpg/1/en/360px/obs-en-09-14.jpg}}

Moses asked, “What if the people want to know who sent me, what should I say?” God said, “I AM WHO I AM. Tell them, ‘I AM has sent me to you.’ Also tell them, ‘I am Yahweh, the God of your ancestors Abraham, Isaac, and Jacob.’ This is my name forever.”



{{https://api.unfoldingword.org/obs/jpg/1/en/360px/obs-en-09-15.jpg}}

Moses was afraid and did not want to go to Pharaoh because he thought he could not speak well, so God sent Moses’ brother, Aaron, to help him. God warned Moses and Aaron that Pharaoh would be stubborn.



// Ka guhuren te Bibliya puun te Iksudus 1-4 //