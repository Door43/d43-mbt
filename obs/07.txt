====== F>PANALANGIN ======



{{https://api.unfoldingword.org/obs/jpg/1/en/360px/obs-en-07-01.jpg}}

Te egmanderakel e ensi Isaw wey si Hakub, egkeupian mule si Hakub ne eg-uugpe de te baley, piru egkeupian mule si Isaw ne egpanganup. Inggeyinawaan ni Ribika si Hakub, piru inggeyinawaan ni Isaak si Isaw.



{{https://api.unfoldingword.org/obs/jpg/1/en/360px/obs-en-07-02.jpg}}

Sabeka ne aldew, te nekeuli e si Isaw ka migpanganup, eggutasan e sikandin. Ne migkahiyan din e si Hakub, "Behayi e pa ubag te keenen ne innilutu nu." Ne migtabak si Hakub ka migkahi, "Ibehey nu pe ma iya ka katenged nu te kakey keddiey." Purisu imbehey en iya ni Isaw ka katenged din te panganey ne anak ki Hakub. Ne human pad beheyi ni Hakub si Isaw te keenen.



{{https://api.unfoldingword.org/obs/jpg/1/en/360px/obs-en-07-03.jpg}}

Igkeupii ni Isaak ne igbehey ki Isaw ka panalangin din. Piru te ware din pad sika neyimu, in-akalan e sikandin ni Ribika wey ni Hakub. Mig-uubat mule si Hakub ne si Isaw kun sikandin. Buyag e amana si Isaak wey kenad egpakakita sikandin. Purisu insaluub ni Hakub ka kumbale ni Isaw, wey intahuan din e te bulbul te kambing ka lieg wey me belad din.



{{https://api.unfoldingword.org/obs/jpg/1/en/360px/obs-en-07-04.jpg}}

Ne miggendiyad si hakub ki Isaak wey migkahi, "Ame, sikeddiey si Isaw. Miggendini a eyew egpanalanginan ad nikeykew." Te naheram ni Isaak ka bulbul te kambing wey innarekan din ka kumbale, kahiyen din ne si Isaw iya sikandin, wey impanalanginan din e sikandin.



{{https://api.unfoldingword.org/obs/jpg/1/en/360px/obs-en-07-05.jpg}}

Ne nalangetan e si Isaw ki Hakub su in-ahew rin e ka katenged din te panganey ne anak wey ka panalangin din. Purisu implanu e sikandin te peggimatey ki Hakub te impatey e ka amey ran.



{{https://api.unfoldingword.org/obs/jpg/1/en/360px/obs-en-07-06.jpg}}

Piru nakataha si Ribika te planu ni Isaw. Purisu impeyipanew ran e ki Isaak si Hakub diye te mariyu eyew diyad sikandin eg-ugpe te me karumaan ni Ribika.



{{https://api.unfoldingword.org/obs/jpg/1/en/360px/obs-en-07-07.jpg}}

Ne inlemung si Hakub te me karumaan ni te susuluhi ne leg-un. Te sika ne timpu, nakaasawe e sikandin wey duen e sapulu wey daruwa ne me anak din ne lukes wey sabeka ne malitan. Inggimu e sikandin te Manama ne amana ne meyaman.



{{https://api.unfoldingword.org/obs/jpg/1/en/360px/obs-en-07-08.jpg}}

Ne peglihad te daruwa ne pulu ne leg-un ne mariyu sikandin te inged din ne Kanaan, miglibed e si Hakub diye duma te pamilya rin, me suluhuanen din, wey langun te me mananap din.



{{https://api.unfoldingword.org/obs/jpg/1/en/360px/obs-en-07-09.jpg}}

Naaldek amana si Hakub su kahiyen din ne eggimatayan pad sikandin ni Isaw. Purisu impeuyanan din e si Isaw te masulug ne kuyud ne me mananap ne dasag. Ne migkahi ka suluhuanen ne migdulung te me mananap diye ki Isaw, "Igbehey ni Hakub ne suluhuanen nu keykew seini se me mananap. Mahaan e eggendini sikandin."



{{https://api.unfoldingword.org/obs/jpg/1/en/360px/obs-en-07-10.jpg}}

But Esau had already forgiven Jacob, and they were happy to see each other again. Jacob then lived peacefully in Canaan. Then Isaac died, and Jacob and Esau buried him. The covenant promises God had promised to Abraham now passed on from Isaac to Jacob.



// Ka guhuren te Bibliya puun te Hinisis 25:27-33:20 //