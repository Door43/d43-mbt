====== Inluwas te Manama si Husi wey ka pamilya rin ======



{{https://api.unfoldingword.org/obs/jpg/1/en/360px/obs-en-08-01.jpg}}

Peglihad te masulug ne leg-un, te buyag e si Hakub, insuhu din e ka paburitu rin ne anak ne si Husi eyew egleuy te me kakey rin ne intameng te me ayam dan.



{{https://api.unfoldingword.org/obs/jpg/1/en/360px/obs-en-08-02.jpg}}

Igkalangeti si Husi te me kakey rin tenged su sikandin ka amana geyinawei te amey ran, wey tenged su nakataheinep si Husi ne egkeyimu sikandin ne Hari dan. Te miggendiyad si Husi te me kakey rin, in-uyan e sikandin te me kakey rin wey imbelegye dan e sikandin diye te egbebeli te me uripen.



{{https://api.unfoldingword.org/obs/jpg/1/en/360px/obs-en-08-03.jpg}}

Te ware pad nekeuli ka me kakey ni Husi, inggihisi dan e ka kumbale ni Husi wey inlulubi ran e seini te langesa te kambing. Nataman, impakita ran e seini diye te amey ran eyew egsuman-suman sikandin ne inggimatayan si Husi te mahintalunan ne mananap. Ne amana miglungku si Hakub.



{{https://api.unfoldingword.org/obs/jpg/1/en/360px/obs-en-08-04.jpg}}

Ne in-uyan e te talagbeli te me uripen si Husi diye te Ihiptu. Dakel wey maresen ne nasud ka Ihiptu ne diye te ilis te Weyig ne Nilu. Ne imbelegye e te talagbeli te uripen si Husi diye te datu ne upisyal te gubirnu. Ne insilbiyan ay-ayari ni Husi ka ahalen din, wey impanalanginan sikandin te Manama.



{{https://api.unfoldingword.org/obs/jpg/1/en/360px/obs-en-08-05.jpg}}

Ne due timpu ne egkeupian ka asawa te ahalen din ne eggulid kandin, piru kene egkeupian si Husi ne egpakasale te Manama. Ne tenged due, nalangetan e sikandin wey imbayungan din e si Husi. Sikan naa ka inderakep e si Husi wey napirisu e sikandin. Ne minsan diye sikandin te pirisuwan, migpalintutuu red iya sikandin te Manama, wey impanalanginan sikandin te Manama.



{{https://api.unfoldingword.org/obs/jpg/1/en/360px/obs-en-08-06.jpg}}

Ne diye de due si Husi te pirisuwan te daruwe e ne leg-un minsan pad ware sale din. Sabeka ne marusilem, nakataheinep e si Paraun ne Hari te me matig-Ihiptu. Daruwa ka taheinep din wey nakapabenga-benga amana seini kandin. Ne warad iya minsan sabeka te me talagtambag din ka egpakalalag kandin ke nekey ka igpasabut te me taheinep din.



{{https://api.unfoldingword.org/obs/jpg/1/en/360px/obs-en-08-07.jpg}}

Imbehayan te Manama si Husi te katuenan te pegsabut te taheinep. Purisu impaangey e sikandin ni Paraun puun te pirisuwan. Ne inlalahan e sikandin ni Husi te igpasabut te taheinep din te migkahi, "Egbehey ka Manama te matubung ne peg-ugpe seled te pitu ne leg-un. Ne egsinundul e degma ka bitil selet te pitu ne leg-un."



{{https://api.unfoldingword.org/obs/jpg/1/en/360px/obs-en-08-08.jpg}}

Ne amana nahale si Paraun ki Husi, sikan naa ka in-alam din e si Husi ne igkarangeb ne amana ne maresen ne etew diye te intiru ne Ihiptu!



{{https://api.unfoldingword.org/obs/jpg/1/en/360px/obs-en-08-09.jpg}}

Ne migkahiyan e ni Husi ka me etew te eglilimud te dakel ne egkakeen seled te pitu ne leg-un ne matubung se peg-ugpe dan. Te miggingume e ka pitu ne leg-un ne bitil, impamelegye e ni Husi ka egkakeen diye te me etew te eyew due egkakeen dan.



{{https://api.unfoldingword.org/obs/jpg/1/en/360px/obs-en-08-10.jpg}}

En-enengan naan de iya ka bitil, piru kene ne diye te Ihiptu, ke kene, minsan diye te Kanaan ne inged ni Hakub wey te pamilya rin.



{{https://api.unfoldingword.org/obs/jpg/1/en/360px/obs-en-08-11.jpg}}

Purisu insuhu e ni Hakub ka kakey ne me anak din ne lukes diye te Ihiptu eyew egbeli te egkakeen. Piru ware dan neileyi si Husi te diyad sikandan te tangkaan din ka egbeli te egkakeen. Ne neilaan mule sikandan ni Husi.



{{https://api.unfoldingword.org/obs/jpg/1/en/360px/obs-en-08-12.jpg}}

Ne in-el-elehan ni Husi ka me kakey rin eyew egkatahaan din ke nabalbalawan e ka me batasan dan. Pegkapenga dutu, inkahiyan din e sikandan, "Sikeddiey ka hari niyu ne si Husi! Kene kew kaaldek. Mareet ka inggimu niyu te imbelegya a nikaniyu. Piru inggamit sika te Manama para te keupianan! Hendini kew e, kayi kew e ugpe te Ihiptu eyew egkabehayan ku sikaniyu te keilangan niyu wey ka me pamilya niyu.



{{https://api.unfoldingword.org/obs/jpg/1/en/360px/obs-en-08-13.jpg}}

Te nekeuli e ka me kakey ni Husi wey inlalahan dan e ka amey ran ne si Hakub te manekal pad si Husi, amane e nahale sikandin.



{{https://api.unfoldingword.org/obs/jpg/1/en/360px/obs-en-08-14.jpg}}

Ne minsan pad buyag e amana si Hakub, miggendiyad sikandin te Ihiptu duma te langun ne pamilya rin, wey diye dan e mig-ugpe. Ne impanalanginan ni Hakub ka langun ne anak din ne lukes te ware pad sikandin migpatey.



{{https://api.unfoldingword.org/obs/jpg/1/en/360px/obs-en-08-15.jpg}}

Ne ka kasabutan te Magbebaye ne Manama ne imbehey rin ki Abraham, imbehey rin e diye ki Isaak. Nataman, imbehey rin e man e seini diye ki Hakub, wey tanaman diyad man e te sapulu wey daruwa ne anak ne lukes ni Hakub wey te me pamilya rin. Ne neyimu e ne sapulu wey daruwa ne tribu te Israil ka kabuhalan te sapulu wey daruwa ne anak ni Hakub.



// Ka guhuren te Bibliya puun te Hinisis 37-50 //