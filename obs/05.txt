====== 5 Ka Anak te Saad ======



{{https://api.unfoldingword.org/obs/jpg/1/en/360px/obs-en-05-01.jpg}}

Peglihad te sapulu ne leg-un te pegginguma ni Abram wey te asawa rin ne Saray diye te Kanaan, ware de due anak dan. Purisu migkahiyan e ni Saray ka si Abram, "Puun su buyag ad ma wey ware e re due behayi te Manama te anak, asawaa nud si Hagar ne suluhuanen ku eyew egkabehayan ad nikandin te anak."



{{https://api.unfoldingword.org/obs/jpg/1/en/360px/obs-en-05-02.jpg}}

Ne in-asawe en iya ni Abram si Hagar. Nataman, miglesutan e si Hagar te lukes, wey ingngaranan e ni Abram ka bate te Ismail. Ne engkayi te sapulu wey tatelu e ne leg-un si Ismail, migpakiglalag e man-e ka Manama ki Abram.



{{https://api.unfoldingword.org/obs/jpg/1/en/360px/obs-en-05-03.jpg}}

Ne migkahi e ka Manama, "Sikeddiey ka Amana ne Maresen ne Manama. Eggimu a te kasabutan duma keykew." Ne miglangkeb e si Abram ka migpanimbuel diye te tane. Ne migkahiyan e man-e sikandin te Manama, "Egkeyimu ka ne amey te masulug ne me nasud. Igbehey ku keykew wey te kabuhalan nu ka inged te Kanaan, wey egkeyimu a ne Manama ran te ware egtamanan. Ne keilangan ne egtulien nu ka langun ne me lukes te pamilya nu."



{{https://api.unfoldingword.org/obs/jpg/1/en/360px/obs-en-05-04.jpg}}

"Egkaberes e ka asawa nu ne si Saray te lukes. Sikandin ka anak ne insaad ku kaniyu, wey ngarani niyu sikandin ki Isaac. Ne eggimu a te kasabutan duma kandin, wey egmabantug sikandin. Ne eggimuwen ku degma ne mabantug si Ismail, piru diye ku egtumana ka kasabutan ku ki Isaac." Ne inliwanan e te Manama ka ngaran ni Abram te "Abraham" ne iyan igpasabet se "Amey te langun." Ne inliwanan e degma te Manama  ka ngaran ni Saray te "Sarah" ne iyan igpasabet se "iney te langun."



{{https://api.unfoldingword.org/obs/jpg/1/en/360px/obs-en-05-05.jpg}}

Te sika ne aldaw, intulian e ni Abraham ka langun ne lukes diye te baley rin. Ne peglihad te sabeka ne leg-un, te sabeke en gatus ne leg-un si Abraham wey siyam e ne pulu ne leg-un si Sara, miglesutan e si Sara te anak dan ki Abraham ne lukes. Ne migngaranan dan en iya ka bate ki Isaak iling te inlalag te Manama kandan.



{{https://api.unfoldingword.org/obs/jpg/1/en/360px/obs-en-05-06.jpg}}

Engkayi te dakel e si Isaak, in-el-elehan e te Manama ka pegpalintutuu ni Abraham. Ne migkahiyan din si Abraham, "Uyana nu ka anak nu ne si Isaak, wey ipanubad nu sikandin keddiey." Ne impalintutuu en iya man-e si Abraham te Manama wey migtaggel e sikandin eyew igpanubad din e si Isaak.



{{https://api.unfoldingword.org/obs/jpg/1/en/360px/obs-en-05-07.jpg}}

Te sasangan pad ne eggipanew ka talaanak peendiye te egpanubaran, mig-inse e si Isaak te amey rin, "Ame, duen e kayu ne igtemeg ta te igpanubad piru hendeid naa ka nati te karniru?" Ne migtabak si Abraham ka migkahi, "Egbehayn ki te Manama te igpanubad ta, tatu."



{{https://api.unfoldingword.org/obs/jpg/1/en/360px/obs-en-05-08.jpg}}

Te diyad sikandan te egpanubaran, imbaku din e ka anak din ne si Isaak, wey impeyibat din e sikandin diye te egpanubaran. Eggimatayan din e perem ka anak din piru migkahi e ka Manama, "Kene nu dereeti ka bate! Nakanengneng ad kuntee ne migtahud ke bes iya keddiey su ware nu ma ikanuhun ka sabsabeka ne anak nu."



{{https://api.unfoldingword.org/obs/jpg/1/en/360px/obs-en-05-09.jpg}}

Ne migtenggak si Abraham wey duen e nakita rin ne lukes ne nati te karniru ne migsanggat se sungey diye te kayu ne deisek. Imbehey te Manama ka nati te karniru eyew iyan din e igpanubad liwan te anak din.



{{https://api.unfoldingword.org/obs/jpg/1/en/360px/obs-en-05-10.jpg}}

Ne migkahiyan e te Manama si Abraham, "Tenged su andam ke ma ne igbehey ka langun minsan ka anak nu, igsaad ku ne egpanalanginan ku sikeykew. Egsubla pad te kasulug te me bituen te langit ka me kabuhalan nu. Ne tenged su intuman e ma nikeykew, egpanalanginan ka langun ne pamilya te intiru ne kalibutan pinaahi te pamilya nu."



// Ka guhuren puun te Bibliya; Hinisis 16-22 //