====== Ka pegpangguhud ni Hisus te duma ne me guhuren ======



{{https://api.unfoldingword.org/obs/jpg/1/en/360px/obs-en-34-01.jpg}}

Ne migpangguhud si Hisus te me guhuren meyitenged te trunu te Manama. Panunggilingan te migkahi sikandin, "Iling te behas te mustasa ka trunu te Manama ne impamula te etew diye te kamet din. Nakataha kew ne ka behas te mustasa ka kinariisekan te langun ne me behas."



{{https://api.unfoldingword.org/obs/jpg/1/en/360px/obs-en-34-02.jpg}}

"Piru ke egtubu e ka behas te mustasa, egkeyimu e seini ne pikadakel ne pinamula diye te pinamulaan, wey minsan ka me bayaku ne egpakalatun e te me sugpang te mustasa."



{{https://api.unfoldingword.org/obs/jpg/1/en/360px/obs-en-34-03.jpg}}

Ne migpangguhud e man-e si Hisus te lein ne guhuren ne miggenendue, "Ka migharian te Manama, iling te patubu te paan ne ig-amut te harina taman te egpakasewug-sewug e seini te harina."



{{https://api.unfoldingword.org/obs/jpg/1/en/360px/obs-en-34-04.jpg}}

Ne iling degma te karatuan ka migharian te Manama ne inggeles te etew diye te kamet. Nataman, nakite e seini te sengeetew, wey inlebeng din e man-e. Amana nahale sikandin! Purisu imbelegye din e ka langun ne karatuan din wey imbeli rin e ka sika ne kamet."



{{https://api.unfoldingword.org/obs/jpg/1/en/360px/obs-en-34-05.jpg}}

Ne iling degma ka migharian te Manama te pirlas ne dakel se bali. Te nakite e seini te talagbeli te pirlas, imbelegye din e ka langun ne karatuan din wey imbeli rin e ka pirlas."



{{https://api.unfoldingword.org/obs/jpg/1/en/360px/obs-en-34-06.jpg}}

Ne impangguhud e si Hisus diye te duma ne me etew ne iyan de insalihan se meupiya ne me himu ran, wey indereetan ka duma ne etew. Migkahi sikandind, "Ne miggendiye te timplu ka daruwa ne etew. Talagsukut te buhis ka sabeka kandan, wey pangulu ne te immalintutuu ki Hisus ka sabeka."



{{https://api.unfoldingword.org/obs/jpg/1/en/360px/obs-en-34-07.jpg}}

Ne mig-ampu ka pangulu te immalintutuu ki Hisus ne migkahi, "Salamat, Manama, su kena a ne makasesale iling te duma ne me etew iling te tulisan, talaglupig, talaglibug, wey minsan iling due te talagsukut te buhis."



{{https://api.unfoldingword.org/obs/jpg/1/en/360px/obs-en-34-08.jpg}}

"Panuggilingan, mig-puasa a te kararuwa tagse simana, wey imbehey ku keykew ka igkasapulu te langun ne selepi wey kasangkapan ne narawat ku."



{{https://api.unfoldingword.org/obs/jpg/1/en/360px/obs-en-34-09.jpg}}

"Piru migsasindeg diye te mariyu te pangulu ne immalintutuu ki Hisus, wey warad iya migleng-ag diye te langit. Nasi din de iya pandabiya ka kumeng din wey mig-ampu, 'Himenawi a ubag nikeykew, Manama, tenged su makasesala a.' "



{{https://api.unfoldingword.org/obs/jpg/1/en/360px/obs-en-34-10.jpg}}

Nataman, migkahi e si Hisus, "Eglalahan ku sikaniyu te malehet, narineg te Manama ka peg-ampu te talagtsukut te buhis, wey inlalag din ne matareng sikandin. Piru ware din ikeupii ka peg-ampu te pangulu te immalintutuu ki Hisus. Igpariralem te Manama ka me hambuhen, wey igparibabew rin ka me mapariralemen."



// A Bible story from: Matthew 13:31-33, 44-46; Mark 4:30-32; Luke 13:18-21; 18:9-14 //