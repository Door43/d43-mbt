====== Ka Pegtintal ni Meibulan ki Hisus ======



{{https://api.unfoldingword.org/obs/jpg/1/en/360px/obs-en-25-01.jpg}}

Te nabewutismuwan e si Hisus, sahuhune ne impeendiye sikandin te Panisingan te Manama  te disirtu. Ne diye, migpuasa sikandin te hep-at ne pulu ne aldew wey marusilem. Nataman miggingume e si Meibulan, wey intintal din e si Hisus.



{{https://api.unfoldingword.org/obs/jpg/1/en/360px/obs-en-25-02.jpg}}

Intintal ni Meibulan si Hisus te migkahi, "Ke Anak kema te Manama, pabaluya nu ne paan seini se me batu eyew egpakakeen ka!"



{{https://api.unfoldingword.org/obs/jpg/1/en/360px/obs-en-25-03.jpg}}

Ne migtabak si Hisus, "Nasulat diye te Bibliya ne migenendue, 'Kene egkeuyag ka etew te egkenen de, ke kene, te tagse lalag ne iglalag te Manama!' "



{{https://api.unfoldingword.org/obs/jpg/1/en/360px/obs-en-25-04.jpg}}

Nataman, in-uyan e ni Meibulan si Hisus diye te kinaribabawan te timplu wey migkahiyan din e sikandin, "Ke Anak kema te Manama, tinugpu ka diye te diralem, su nasulat diye te Bibliya ne migkahi, 'Egsuhu ka Manama te me panalihan din eyew egtapaye keykew, eyew kene egpakabaras te batu ka me paa nu.' ''



{{https://api.unfoldingword.org/obs/jpg/1/en/360px/obs-en-25-05.jpg}}

Piru migtabak si Hisus, "Migkahi ka lalag te Manama, 'Kene nu el-elehi ka Magbebaye ne Manama nu.' "



{{https://api.unfoldingword.org/obs/jpg/1/en/360px/obs-en-25-06.jpg}}

Nataman impapitew e ni Meibulan ki Hisus ka langun ne migharian kayi te kalibutan, wey ka kabantug dan. Ne migkahi sikandin, "Igbehey ku seini langun keykew ke egpanimbuel wey egsimba ka keddiey."



{{https://api.unfoldingword.org/obs/jpg/1/en/360px/obs-en-25-07.jpg}}

Ne migtabak si Hisus ka migkahi, "Awe ka Meibulan, su nasulat diye te Bibliya, "Simbaa niyu ka Magbebaye ne Manama niyu, wey sikan din de pamakaya niyu.' "



{{https://api.unfoldingword.org/obs/jpg/1/en/360px/obs-en-25-08.jpg}}

Ne warad iya migpatintal si Hisus ki Meibulan. Purisu in-engkeran e sikandin ni Meibulan. Nataman, miggingume e ka me Panalihan te Manama wey intanggu ran e si Hisus.



// A Bible story from: Matthew 4:1-11; Mark 1:12-13; Luke 4:1-13 //