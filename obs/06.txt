====== F>IAAK ======



{{https://api.unfoldingword.org/obs/jpg/1/en/360px/obs-en-06-01.jpg}}

Engkeyi te buyag e amana si Abraham ne kanakan en iya degma ka anak din ne si Isaak. Purisu insuhu e ni Abraham ka sabeka te me suluhuanen din peendiye te inged te me karumaan din eyew eg-angey te malitan ne igpaasawa rin te anak din ne si Isaak.



{{https://api.unfoldingword.org/obs/jpg/1/en/360px/obs-en-06-02.jpg}}

Ne pegkapenga te diriyui ne hipanew ran peendiye te inged te me karumaan ni Abraham, impatulitu e te Manama ka suluhuanen diye ki Ribika ne apu te hari ni Abraham.



{{https://api.unfoldingword.org/obs/jpg/1/en/360px/obs-en-06-03.jpg}}

Ne migpalintutuu e si Ribika ne eg-engked te pamilya rin eyew egdume e te suluhuanen ne eglibed diye te ugpaan ni Isaak. Ne pegginguma re iya ni Ribika, in-asawe e sikandin ni Isaak.



{{https://api.unfoldingword.org/obs/jpg/1/en/360px/obs-en-06-04.jpg}}

Nataman, impatey e si Abraham. Ne ka langun ne insaad te Manama ki Abraham diye te kasabutan, imbehey rin e diye ki Isaak. Migsaad ka Manama ne egkabuhal si Abraham, wey kene egkaseel ka me kabuhalan din. Piru kene egpakaanak ka asawa ni Isaak ne si Ribika.



{{https://api.unfoldingword.org/obs/jpg/1/en/360px/obs-en-06-05.jpg}}

Ne mig-ampu e si Isaak, wey intuhutan e te Manama ne egkaberes si Ribika te talaseping. Ne impakegkeyisey e ka daruwa ne bate te diye pad sikandan te getek ni Ribika. Purisu in-insaan e ni Ribika ka Manama ke nekey ka egkeyitabu.



{{https://api.unfoldingword.org/obs/jpg/1/en/360px/obs-en-06-06.jpg}}

Ne migkahiyan te Manama si Ribika, "Egpuun ka daruwa ne nasud te daruwa ne bate ne lukes ne due te getek nu. Egpeglupihey sikandan wey egkasakup te hari ka kekey rin."



{{https://api.unfoldingword.org/obs/jpg/1/en/360px/obs-en-06-07.jpg}}

Ne miglesutan e si Ribika. Miglesut ka kakey-kakey ne anak ne malalab wey bulbulen se lawa, wey ingngaranan dan sikandin ki Isaw. Ne miglesut ka hari ne miggen-gen te palu ni Isaw, wey ingngaranan dan sikandin ki Hakub.



// Ka guhuren te Bibliya puun te Hinisis 24:1-25: 26 //